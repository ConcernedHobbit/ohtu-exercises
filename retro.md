# Retrospektiivitekniikat

Start, Stop, Continue, More of, Less of Wheel (myöhemmin "Wheel") sekä Glad, Sad, Mad (myöhemmin "GSM") ovat retrospektiivitekniikoita. Niiden tehtävänä on saada tiimi miettimään mikä kehitysprosessissa toimii ja mitä voisi parantaa.

Tekniikat ottavat hieman eri lähestymistavan keskustelun muotoon. 

Wheelissä kerätään eri kategorioihin kuuluvat kommentit paperille/julisteeseen: mitä tiimi haluaisi tulevissa sprinteissä tehdä, lopettaa, jatkaa ym. Eri kategorioihin kerätään palautetta samanaikaisesti, ja epäselviä kohtia saa selventää vapaasti.

Toisaalta GSM-tekniikassa ensin jokainen kirjoittaa lapuille huomioita edellisestä sprintistä. Sen jälkeen jokainen jäsen laittaa vuorottain lappunsa taululle jonkin kolmen nimenmukaisen kategorian kohdalle. Tämän jälkeen samankaltaiset laput ryhmitetään, ja jokainen äänestää mistä ryhmistä haluaa keskustella. Lopussa on yhteinen keskustelu siitä, miten huomioon voi vaikuttaa seuraavassa sprintissä.

Wheel jakaa huomiot hieman tarkempiin kategorioihin, ja GSM käyttää tunteita asteikkona. Kussakin projektissa on hyvä selvittää, kumpi (tai mikä) tekniikoista sopii parhaiten jäsenille.